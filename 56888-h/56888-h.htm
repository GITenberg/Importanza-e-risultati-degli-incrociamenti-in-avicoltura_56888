<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  Importanza e risultati degli incrociamenti in avicoltura, di Teodoro Pascal
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em; white-space: nowrap;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad6 {margin-top: 6em;}
.pad2 {margin-top: 2em;}

.x-small {font-size: 70%;}
.small {font-size: 85%;}
.large {font-size: 115%;}
.main-t {font-size: 200%;}
.smcap {font-variant: small-caps;}

.above, .below {font-size: 70%;}
.above {vertical-align: 0.4em;}
.below {vertical-align: -0.1em; }

.division {display: inline-block; vertical-align: middle;}
.denominator {display: block; text-align: center; font-size: 1em;}
.numerator {border-bottom: solid thin; display: block; text-align: center; font-size: 1em;}

table {margin: auto; border-collapse: collapse;}
.riprod {width: 70%; line-height: 1em; margin-top: 0.5em;}
.riprod td {vertical-align: top; padding-left: 1.5em; text-indent: -1em;}
.riprod td.cen {text-align: center; vertical-align: top; white-space: nowrap;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

    </style>
  </head>
<body>


<pre>

The Project Gutenberg EBook of Importanza e risultati degli incrociamenti
in avicoltura, by Teodoro Pascal

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Importanza e risultati degli incrociamenti in avicoltura

Author: Teodoro Pascal

Release Date: April 1, 2018 [EBook #56888]

Language: Italian

Character set encoding: UTF-8

*** START OF THIS PROJECT GUTENBERG EBOOK IMPORTANZA E RISULTATI DEGLI ***




Produced by Rosemarie della Scala, Barbara Magni and the
Online Distributed Proofreading Team at http://www.pgdp.net
(original images from Biblioteca Scolastica - Istituto
Tecnico Agrario "G. Garibaldi", Roma)






</pre>


<div class="booktitle">
<h1>
IMPORTANZA E RISULTATI<br />
DEGLI<br />
INCROCIAMENTI IN AVICOLTURA
</h1>
</div>

<hr class="silver" />

<div class="titlepage">
<p class="pad2 large">
TEODORO PASCAL
</p>

<p class="pad2 main-t">
<span class="small">IMPORTANZA E RISULTATI</span><br />
<span class="x-small">DEGLI</span><br />
INCROCIAMENTI IN AVICOLTURA
</p>

<p class="pad6">
CATANIA<br />
<span class="small">FRANCESCO BATTIATO — <span class="smcap">Editore</span></span><br />
<span class="x-small">Via Androne, 28</span><br />
<span class="small">1910.</span>
</p>
</div>

<div class="verso">
<hr class="mid" />
<p>
PROPRIETÀ LETTERARIA
</p>
<hr class="mid" />
</div>

<div class="chapter">
<p>
<span class="pagenum" id="Page_3">[3]</span>
</p>

<h2 id="cap1">1. Generalità</h2>
</div>

<p>
a) <i>Importanza scientifica e pratica dell'incrociamento.</i>
L'argomento che maggiormente interessa
l'avicultore è l'incrociamento; diffatti dal suo
studio si deriva la <i>teoria dell'allevamento</i> che comprende
le leggi della ereditabilità, della variabilità
e della elezione, e perciò l'interesse che offre
la conoscenza dell'incrociamento è eminentemente
scientifico, ma in pari tempo anche eminentemente
pratico.
</p>

<p>
Egli è evidente che dotti osservatori e celebri
allevatori vi abbiano, per conseguenza, dedicata
tutta la loro attenzione; ma purtroppo, nonostante
le feconde osservazioni di tanti uomini insigni,
resta molto da investigare nel campo del-
l'incrociamento. Ciò dipende, in gran parte, dalla
noncuranza della generalità degli allevatori che
non sogliono intraprendere determinate esperienze
coi loro volatili, onde contribuire poi, col frutto
delle loro informazioni, a far conoscere fatti che
la scienza dovrebbe decifrare.
</p>

<p>
È provato dalla pratica che senza la perfetta
<span class="pagenum" id="Page_4">[4]</span>
conoscenza delle leggi che governano la trasmissione
dei caratteri, nessun allevatore potrà conseguire
risultati perfetti: una lunga esperienza
mi ha talmente persuaso di questa massima, che
non ho potuto fare a meno di occuparmi dell'argomento.
</p>

<p>
È questo uno studio che l'allevatore illuminato
non può assolutamente trascurare: chi vuol
perpetrare nei suoi allievi caratteri voluti dal codice
di pollicoltura dovrà, oltrechè osservare un
allevamento razionale, anche tener presente in
modo essenziale tutto il bagaglio di cognizioni
che è racchiuso nella teorica dell'allevamento. Le
leggi che ivi si contengono bene applicate, condurranno
gli allevatori agli sperati trionfi.
</p>

<p>
Gli Inglesi, maestri nell'<i>Arte dell'allevamento</i>,
non trascurano la <i>scienza dell'allevamento</i>, e connettendo
questa a quella, ottengono quanto di
meglio si possa desiderare.
</p>

<p>
b) <i>Definizione del termine «Incrociamento» e
obbiettivi dell'incrocio nell'allevamento.</i> Al solito,
in avicoltura, il termine incrociamento si riferisce
all'accoppiamento fra individui appartenenti
a razze o specie diverse, mentre che in zootecnia
l'accoppiamento fra membri di una medesima
razza costituisce anche un incrociamento: così
ad una gallina alla quale si è dato un gallo di
eguale razza, ma di altra provenienza, si dirà
che si è incrociata la gallina a scopo di rinsanguamento,
mentre che se il gallo fosse di razza
diversa della gallina si direbbe d'avere incrociata
la razza per migliorarla o per trasformarla in
<span class="pagenum" id="Page_5">[5]</span>
una nuova, e finalmente si direbbe, nel caso che
si unissero in matrimonio due individui di diversa
specie, di aver provocato l'incrociamento
per ottenere degli ibridi.
</p>

<p>
c) <i>Rinsanguamento per mezzo del gallo o della
gallina e rinsanguamento alternato.</i> Avete un branco
di galline col rispettivo gallo; quest'ultimo, sultano
nel suo harem, unico e solo padrone delle
carezze delle sue compagne, attira appunto perciò
la vostra attenzione. È vero che il gallo è più
bello delle galline e per mantello e per imponenza,
ma è anche vero che le sue proprietà fisiche
risaltano maggiormente perchè l'osservatore riposa
su di lui, unico campione, lo sguardo piuttosto
che sulle galline che non formano unità.
</p>

<p>
Questo fascino, dirò così, che esercita il gallo
su di noi, contribuisce a dargli maggiore importanza
di quella che merita nella riproduzione, e
disfatti nel rinnovamento del sangue che gli allevatori
sogliono praticare di tanto in tanto, si
cerca sempre un gallo di alta provenienza, mentre
che si potrebbe rinsanguare di tanto in tanto
anche con galline acquistate altrove; insomma
nel rinsanguamento, si potrebbe far entrare in
giuoco una volta il gallo ed un'altra volta la
gallina: di tal modo si metterebbero a profitto
alternativamente le prerogative sia del gallo che
della gallina, si praticherebbe cioè il rinnovamento
del sangue che potremmo chiamare <i>rinsanguamento
alternato</i>. Che un tal sistema sarebbe
di efficacia superiore a quello del rinsanguamento
col solo gallo, non è da mettersi in dubbio,
<span class="pagenum" id="Page_6">[6]</span>
poichè le proprietà trasmesse dal gallo ai
suoi discendenti sono diametralmente opposte a
quelle che si verificano da parte delle galline;
epperò non si può sconfessare che il rinsanguamento
col solo gallo è d'altra parte preferibile
al rinsanguamento alternato, in quantochè se ne
avvantaggia l'economia, un solo maschio potendo
bastare a molte femmine.
</p>

<p>
d) <i>Trasmissione delle qualità dei singoli genitori
sulla prole.</i> Da quanto ho sovr'accennato, tre sono
gli obbiettivi dell'incrocio nell'arte dell'allevamento,
e l'incrocio a scopo di rinsanguamento
è assolutamente il più importante, poichè lo stesso,
come andrò a dimostrare, è quello che combatte
i funesti effetti delle nozze consanguinee.
</p>

<p>
Per ben comprendere l'importanza del rinsanguamento
nelle specie dell'avicoltura, occorre
innanzitutto accennare all'influenza delle trasmissioni
dei singoli genitori sulla loro prole: la
pratica, che è la maestra delle genti, ci addita
quanto segue su questo soggetto: rispetto alla
pennatura, al colore degli occhi, del becco e delle
zampe, predominano negli allievi di tutte le
specie avicole, evidentemente i caratteri del maschio — il
colore delle guance, dogli orecchioni,
della cresta e dei bargigli negli allievi del pollo
del fagiano e del tacchino derivano a preferenza
anche dal maschio; pare invece assodato che in
merito al volume ed alle forme, la madre eserciti
maggiore influenza del padre sugli allievi.
</p>

<p>
Non posseggo un numeroso corredo di esempi
per illustrare questa asserzione, però sono al caso
<span class="pagenum" id="Page_7">[7]</span>
di citare un solo fatto che mi sembra abbastanza
convincente: anni or sono mi feci venire da
Autun (Francia) una splendida coppia di romani
neri — il maschio, con mio rincrescimento, era
però notevolmente più piccolo della femmina e
meno intensamente colorato, aveva pure delle
penne bianche alle coscie: la femmina era sviluppata
eccessivamente e d'un nero lucente. Da
questa coppia ebbi un numero infinito d'allievi
tutti più grossi del padre e molti col bianco alle
coscie, mentre che pochi riuscirono di mantello
nero lucente come la madre.
</p>

<p>
La Perre de Roo cita anche esempi dal complesso
dei quali, egli crede di poter dedurre che
la gallina eserciti una influenza molto più marcata
che quella del gallo sulla statura della sua
progenie; similmente la pensa il celebre allevatore
De Foucault, che così si esprime su questo
argomento: «<i>Senza alcuna esitazione, noi affermiamo
che il gallo fornisce il colore e la somiglianza
più spiccata col tipo cui si vuole arrivare.</i>»
</p>

<p>
Per anni allevai sempre con passione soggetti
Langshan e per chi è famigliare con questa splendida
razza ben sa con quanta frequenza si manifestino
riflessi metallici violetti invece che verdi
negli allievi. Dato siffatto inconveniente, occorre
riformare assolutamente i galli riproduttori che
hanno, sia pure minimamente, questo difetto. Certamente
e non di rado, si resta un po' perplessi
nell'adottare questa draconiana decisione, giacchè
quasi sempre si sacrificano i più grossi, i più
splendidi galli. D'altronde se non si ha questo
<span class="pagenum" id="Page_8">[8]</span>
coraggio, gli allievi a riflessi violetti saranno in
soprannumero.
</p>

<p>
e) <i>Incrocio a scopo di miglioramento di razze:
incrocio delle specie.</i> L'incrocio a scopo di miglioramento
di una determinata razza mediante l'intervento
di una razza migliorante è anche molto
applicato in avicoltura e lo stesso offre il vantaggio
di eliminare improvvisamente i difetti della
razza da migliorare, rimpiazzandoli colle buone
prerogative della razza migliorante, e come ciò
sia possibile, lo dimostrerò in appresso.
</p>

<p>
Se poi coll'incrocio di razze diverse, non si
vuol semplicemente conseguire il miglioramento
d'una determinata razza, ma si vuole bensì fabbricarne
una nuova, allora il compito dell'allevatore
è forse più facile, ma non perciò non irto
di grandi, immense difficoltà.
</p>

<p>
Il soggetto che meno interessa l'avicoltore è
l'incrociamento delle specie, poichè gli ibridi,
come è noto, sono per lo più sterili, ma anche
questo argomento merita tutta la nostra speciale
attenzione.
</p>

<p>
Cercherò di trattare i tre fini che si conseguono
negli incrociamenti in avicoltura con alquanta
diffusione, poichè la loro conoscenza è assolutamente
indispensabile all'allevatore.
</p>

<div class="chapter">
<h2 id="cap2">2. Incrocio a scopo di rinsanguamento</h2>
</div>

<p>
f) <i>Funesti effetti delle nozze consanguinee e vantaggi
delle nozze miste nelle specie avine.</i>
</p>

<p>
Eccoci alle nozze consanguinee, soggetto molto
<span class="pagenum" id="Page_9">[9]</span>
scabroso, inquantochè le opinioni degli allevatori
sono in proposito diametralmente opposte: gli uni
sostengono che le nozze consanguinee, prolungate
per molto tempo riescono dannose, mentre che
gli altri sono totalmente di avviso contrario.
</p>

<p>
Cercherò per quanto mi sarà possibile, di fare
la causa dei primi e di combattere i secondi.
</p>

<p>
Gli accoppiamenti continuati fra parenti molto
prossimi provocano un accumulamento delle tendenze
morbose che sono ereditarie nelle famiglie
mentre che le nozze fra individui di diversa provenienza,
riescono facilmente con tendenze morbose
meno accumulate. Il Janson<a class="tag" id="tag1" href="#note1">[1]</a> invece così
si esprime: «Che le nozze consanguinee siano
causa di affezioni morbose, non è da mettersi
in dubbio; però non vi è dubbio che le nozze
miste non si trovino nello stesso caso, e vi sono
grandi probabilità che simili risultati abbiano la
loro causa nelle condizioni comuni, cioè fuori
della consaguineità, nell'eredità.» Questo modo
di vedere, per ciò che concerne le affezioni morbose
derivanti dalle nozze consanguinee, concorda
colle deduzioni del Darwin, ma per le nozze miste,
il grande apostolo del principio dell'evoluzione
così si esprime: «<i>Molti hanno negato che
dall'unione in qualche grado consanguinea scaturiscano
degli effetti perniciosi; ma nessun allevatore
pratico, ch'io sappia, favorisce questa opinione, e
sopratutto nessuno di quelli che hanno allevato animali
che si propagano rapidamente.</i>»
</p>

<p>
<span class="pagenum" id="Page_10">[10]</span>
</p>

<p>
«La consanguineità per se stessa non ha alcuna
azione, ma opera solamente perchè gli organismi
consanguinei hanno in generale una simile
costituzione, e furono quasi sempre esposti a simili
condizioni di vita.»
</p>

<p>
«Le dannose conseguenze causate dalla riproduzione
consanguinea troppo ripetuta, appalesandosi
assai gradatamente, non possono essere dimostrate
con quella facilità come gli effetti utili che seguono
l'incrociamento.
</p>

<p>
«Nullameno la opinione generale di tutti i più
provetti su tale soggetto si è che ne risultino
degli inconvenienti, più presto o più tardi, a seconda
degli animali, e sopratutto in quelli che si
moltiplicano con rapidità. Un'idea falsa può bensì
prevalere per superstizione, ma è però difficile
il ritenere che tanti osservatori abili e sagaci,
abbiano potuto ingannarsi in tal guisa a spese
del loro danaro e della loro fatica.»
</p>

<p>
«Finalmente, se consideriamo che nel mondo
organizzato, tutto sembra concorrere a rendere
possibile l'unione accidentale d'individui distinti;
ne risulta, se non dimostrata, almeno assai probabile,
la esistenza d'una vasta legge naturale:
che cioè l'incrociamento d'animali e di piante
che non sono tra loro strettamente consanguinee,
è assai vantaggioso ed anche necessario, e che la
riproduzione consanguinea ripetuta per una troppo
lunga serie di generazioni, può all'opposto
avere conseguenze le più nocive.»
</p>

<p>
Il cambiamento del suolo e del clima, e per
conseguenza anche delle abitudini, sono tutte cause
<span class="pagenum" id="Page_11">[11]</span>
di rinvigorimento della costituzione e perciò
da considerarsi come causa di rinsanguamento.
</p>

<p>
Molti grandi allevatori, dice il Darwin, sono
talmente convinti di questo fatto che sogliono tenere
i loro branchi di pecore, di maiali, di cavalli,
ecc., divisi per gruppi in diverse località. Con
siffatto procedimento essi praticano l'infusione di
nuovo sangue dando spesso un maschio d'una località
alle femmine di un'altra, alle femmine esposte
dunque a condizioni di vita alquanto diverse
da quelle in cui trovavasi il maschio. I risultati,
come lo dimostrano i numerosi esempi citati da
Darwin, ci insegnano che questa pratica rifugge
dalle funeste conseguenze delle nozze consanguinee.
</p>

<p>
Il primo gruppo di Langshan che mi feci venire
dal De Foucault, lo specialista distintissimo
di questa razza, si componeva d'un magnifico gallo
e di due voluminose galline. I primi e numerosi
allievi che propagai nel mio allevamento da
quel gruppo furono tutti, senza distinzione, di più
forte taglia dei genitori, anzi nel secondo anno
ebbi un gallo che raggiunse la statura fenomenale
di 87 (dico ottantasette) centimetri.
</p>

<p>
L'avvocato L. Alliori di Casalmonferrato a cui
cedetti il gallo ebbe a dire che mai in vita sua
aveva visto un gallo Langshan così alto, e difatti
nemmeno io. Il considerevole aumento di taglia
che si verificò negli allievi ottenuti dal gruppo
De Foucault lo si deve dedurre dal fatto che gli
animali, col cambiamento radicale cui ebbero a
sottostare nel regime di vita, nell'ambiente, nelle
abitudini, ecc., si rinvigorirono al punto come se
<span class="pagenum" id="Page_12">[12]</span>
avessero subìto un totale rinsanguamento e perciò
diedero soggetti robustissimi e molto sviluppati.
</p>

<p>
Il De Foucault, come del resto tutti i seguaci
della scuola francese, non ci tiene tanto al rinnovamento
poichè ad una lettera che gli diressi
sull'argomento, chiedendogli il suo parere, così
mi rispondeva:
</p>

<p>
«Je vous avoue que je ne tiens pas au renouvellement
du sang, quand les volailles sont de
bon sang, bien portantes et qu'il y en a une
assez grande quantité pour que les mêmes pères
et mères ne fournissent pas les mêmes enfants,
le tronc est sans doute le même comme Adam
est la souche de tous les hommes, mais comme
les humains qui se divisent en un nombre incalculable,
700 têtes<a class="tag" id="tag2" href="#note2">[2]</a> de volailles chaque année
font un grande nombre de fêmelles.»
</p>

<p>
Questo celebre allevatore non crede dunque
agli effetti funesti della consaguineità, ma d'altra
parte li fa anche entrare in considerazione, poichè
sente la necessità di un gran numero di volatili
nei suoi allevamenti onde potere poi produrre allievi
non tutti derivati dalla stessa madre. Certamente
il De Foucault parla per esperienza personale
ed il suo modo di vedere viene giustificato
dai suoi splendidi risultati d'allevamento, ma
forse a lungo andare, gli effetti funesti delle unioni
consanguinee potrebbero manifestarsi egualmente
nei suoi prodotti; e dico a lungo andare,
<span class="pagenum" id="Page_13">[13]</span>
perchè il numero rilevante dei genitori negli allevamenti
del De Foucault merita tutta l'attenzione
degli allevatori, ma non bisogna sopratutto
dimenticare che ben pochi si trovano nella possibilità
di potere allevare 700 capi di pollame.
</p>

<p>
Quindi il fortunato De Foucault dovrà riconoscere
che i piccoli allevatori devono ricorrere per
forza al rinnovamento del sangue, se non vorrà
essere in contraddizione col suo asserto.
</p>

<p>
In generale i Francesi, al contrario degl'Inglesi,
danno poco peso alle nozze consanguinee, e
difatti uomini illuminati come il Quatrefages, il
Sanson, il La Perre de Roo ed altri non lo condannano
affatto. Egli è però certo che nell'incrociamento
fra i membri d'una stessa razza e di
provenienza diversa, e specialmente fra razze diverse,
si nota sempre un accrescimento di statura
nei prodotti derivati, e non si può negare che
ciò non sia effetto immediato delle nozze miste.
</p>

<p>
La mia esperienza personale mi ha talmente
convinto dell'utilità delle nozze miste che non
posso fare a meno di citare i seguenti esempi:
</p>

<p>
Per molti anni allevai sempre soggetti hors-ligne
dell'anitra muschiata e che divennero tali
perchè continuamente cambiavo riproduttori. Una
volta il mio amico Mazzon, a cui mandai un
maschio di questa specie, ebbe a dire che per la
prima volta in vita sua gli era capitato fra le
mani un soggetto così voluminoso.
</p>

<p>
Un proprietario di Marcianise (Terra di lavoro)
mi fece vedere un suo allevamento di Brahma-Pootra,
tutti soggetti di rara perfezione ma di
<span class="pagenum" id="Page_14">[14]</span>
statura molto ridotta. Sorpreso di tale diminuzione
visibile di taglia, mi fu detto che da molti
anni non si era mai ricorso all'introduzione di
riproduttori d'altra provenienza.
</p>

<p>
Così continuando, potrei sciorinare una strabocchevole
raccolta di esempi presentatisi nel
corso del mio allevamento, che tutti concorrerebbero
a dimostrare la somma utilità delle nozze
miste.
</p>

<p>
Il Baldamus<a class="tag" id="tag3" href="#note3">[3]</a> propende pel rinnovamento del
sangue dei nostri volatili e nel frattempo asserisce
che gl'inglesi hanno sempre esagerata la
questione delle nozze consanguinee e che oggi si
sono alquanto ricreduti dalle loro esagerazioni.
</p>

<p>
Non dobbiamo dunque esagerare questo argomento,
ma non volergli poi dare nessuna importanza,
è tutt'altra cosa: prendiamo dunque la
via di mezzo e cerchiamo di rinnovare, dopo
qualche generazione, il sangue dei nostri volatili.
Certamente sarebbe più conveniente per l'allevatore
di non introdurre nuovo sangue nei suoi
pennuti, e particolarmente quando questi sono di
razza pura: introducendo nuovi riproduttori nel
suo pollaio, egli rischia di guastare la sua buona
razza, ma d'altronde il Darwin si spiega molto
chiaramente su questo soggetto.
</p>

<p>
«Uno stesso amatore, come è già noto, mantiene
di rado per lungo tempo la superiorità dei
suoi uccelli; ciò che è incontestabilmente dovuto
al fatto che il suo tipo è dello stesso sangue: è
<span class="pagenum" id="Page_15">[15]</span>
dunque indispensabile d'intromettere occasionalmente
un uccello d'altra discendenza.»
</p>

<p>
Per diversi anni allevai senza successo, nei
pressi di Caserta, soggetti olandesi neri a ciuffo
bianco. Stante la difficoltà di procurarmi un buon
riproduttore rinsanguatore, diedi sempre soggetti
troppo consanguinei alle galline e finii per avere
allievi totalmente rachitici, tanto che mi morivano
tutti nell'adolescenza.
</p>

<p>
I colombi sopportano, meglio dei polli, le unioni
consanguinee prolungate, ma non si potrà
disconoscere che non sempre si accoppiano uccelli
pel medesimo nido, poichè provvidenzialmente,
non sempre nascono allievi appaiati nello
stesso nido e spesso nasce un solo individuo.
Anche nei colombi domestici abbiamo razze più
delicate di altre, e ciò devesi alle strette unioni
consanguinee: così molte razze di fantasia
sono estremamente indebolite per la mancanza di
rinnovamento del sangue — gli allevatori, in
vista di conservare i disegni originali di talune
varietà, non poterono introdurre nuovo sangue,
altrimenti sarebbero anche scomparsi i detti disegni.
Non è così dei colombi da carne in generale:
questi sono estremamente robusti e prolifici,
e non c'è barba d'uomo che non vorrà vedere
in queste razze gli utili effetti dell'incrociamento
con tipi di altra provenienza di altre razze.
</p>

<p>
Le razze migliorate dei colombi risentono, in
seguito a quanto ho ora sovraccennato, immensamente
degli effetti nocivi inerenti alle unioni
consanguinee e così è anche delle razze le più
<span class="pagenum" id="Page_16">[16]</span>
pregiate di galline che divennero tali mediante
unioni continuate fra parenti prossimi, epperò
Darwin non crede che le costituzioni gracili di
tali razze debbano interamente addebitarsi alle
unioni consanguinee. Lo stesso Darwin si avvale
del parere di Lord Sebright, il creatore della famosa
razza Bantam che porta il suo nome, per
ciò che riflette le fatali conseguenze delle nozze
consanguinee.
</p>

<p>
«F. Sebright asserisce positivamente di aver
fatto molte esperienze in proposito e di aver ottenuto
dei polli con gambe lunghe, corpi piccoli
e cattivi riproduttori. Egli produsse i famosi
Bantams che portano il suo nome con incrociamenti
complessi ed unioni consanguinee molto
ristrette avvennero ampiamente in quegli animali,
che sono oggi noti quali cattivi riproduttori.
</p>

<p>
«Io vidi dei Bantams argentati provenienti direttamente
dalla sua razza che s'erano fatti sterili
come ibridi, poichè dalle numerose uova di
due nidi non sbucciò un solo pulcino.<a class="tag" id="tag4" href="#note4">[4]</a>»
</p>

<p>
«Hewitt osservò che nei Bantams la sterilità
del maschio, meno rare eccezioni, è strettamente
legata alla perdita di certi caratteri maschili secondari
ed aggiunge: «io constatai, quale regola
generale, che la menoma deviazione del carattere
femminile, nel Bantam Sebright maschio — ad
<span class="pagenum" id="Page_17">[17]</span>
esempio l'allungamento d'un mezzopollice di due
rettrici primarie, determina una maggiore probabilità
di aumento nella sua fecondità.»
</p>

<p>
A chiunque abbia allevato dei Bantams Sebright,
le prove raccolte dal Darwin sulla sterilità
di questa bellissima razza non riusciranno
certamente nuove. Per breve tempo allevai soggetti
idealmente perfetti di questa razza che ebbi
dal Lagrange di Autun: i primi allievi erano
abbastanza fecondi, poichè provenivano dal gruppo
importato che stante il cambiamento di clima
si era rinvigorito, ma in seguito gli allievi nati
dai discendenti di questi si mostrarono spesso
totalmente sterili. Regalai una coppia di questi
soggetti ad un mio amico, il colonnello Malevasi
di Caserta, che non ebbe mai il piacere di poterli
propagare, anzi egli mi asseriva di non aver
mai visto saltare il gallo sulla gallina.
</p>

<p>
Darwin narra pure di una discendenza di polli
da combattimento allevati da un noto allevatore,
il Clark: — «questi vennero riprodotti tra loro
a segno che erano giunti a perdere le loro disposizioni
bellicose, e si lasciavano uccidere sul
sito senza opporre resistenza; nello stesso tempo
erano diminuiti di taglia.»
</p>

<p>
g) <i>Elezione naturale ed artificiale.</i> — Dal complesso
di quanto ho sin'ora enunciato, risulta che
l'allevatore ha il compito di dover scegliere i
migliori animali per la riproduzione; e finchè si
tratta di accoppiare animali della stessa provenienza,
le difficoltà non sono tanto pronunziate;
diverranno tali, quando, nell'accoppiamento, gli
<span class="pagenum" id="Page_18">[18]</span>
animali saranno di origine diversa. In tutti i modi,
in ambedue i casi occorre applicare una elezione
opportuna sui riproduttori.
</p>

<p>
Il termine <i>elezione</i>, adottato dal Darwin, corrisponde
alla <i>selezione</i> degli allevatori e cioè alla
cosidetta <i>sopravvivenza del più adatto</i>. La elezione
si scinde in elezione naturale ed elezione artificiale
o umana: quest'ultima è una deduzione della
prima e viene così denominata perchè praticata
dall'uomo. Certo non è dato a costui di alterare
le leggi naturali, ma gli è dato bensì di
sottoporre gli animali a condizioni speciali che la
natura non offre. Così in natura, gli animali dovranno
lottare per la propria esistenza, sia difendendosi
contro gli attacchi nemici, sia riparandosi
dal freddo, sia procurandosi il cibo, ecc,;
essi dovranno dunque sottostare alle leggi della
elezione naturale, in altri termini, nella lotta
per l'esistenza, la natura aiuterà gli individui da
essa eletti, e cioè quelli che, per condizioni speciali
del loro organismo, della struttura, delle
prerogative, non soccombono nella lotta per l'esistenza.
</p>

<p>
L'uomo circonda i suoi animali domestici di
tutte le sue cure, fornendo loro il cibo, l'alloggio,
ecc. ma contemporaneamente egli sceglierà
per la riproduzione sempre gli individui i più adatti
al suo uso, e con questa pratica seguirà il
grande principio della elezione anche sul suo simile;
così nella società umana incivilita gli eserciti
sono composti di elementi provenienti da
una elezione ragionata, poichè si scelgono i soli
<span class="pagenum" id="Page_19">[19]</span>
individui robusti e proporzionati, e lo stesso è
in generale delle alte cariche dello Stato che vengono
coperte da uomini scelti dal popolo per le
loro doti di mente, d'iniziativa, ecc.
</p>

<p>
La sopravvivenza del più adatto sta certamente
in intima relazione colla ereditabilità e dalla
variabilità negli individui, per cui, al grande
principio della elezione si connettono anche i principii
ovvero le leggi della ereditabilità e della
variabilità; accennerò alle stesse, benchè molto
fugacemente, quando saremo giunti all'incrocio
a scopo di miglioramento o di trasformazione delle
razze, ove le dette leggi risultano con maggiore
apparenza che non lo fanno nell'incrocio
fra le stesse razze: nell'incrocio fra razze diverse
i caratteri ereditari, benchè incostanti, offrono
maggiori particolarità allo sguardo dell'osservatore.
</p>

<p>
Darwin insiste sul fatto che «l'importanza del
grande principio della elezione riposa principalmente
nel potere di prescegliere le differenze
appena suscettibili che nondimeno si mostrano
capaci ad essere trasmesse e che si lasciano accumulare,
finchè il risultato si renda manifesto
all'occhio di ogni osservatore.»
</p>

<p>
L'influenza immediata della elezione naturale
nelle specie dell'avicoltura non si fa sentire che
parzialmente, così talune razze, e sono ben poche
non si possono adattare in un ambiente diverso
del loro: le razze classiche francesi a ciuffo hanno
prerogative veramente apprezzabili por l'economia
domestica, ma trasportate fuori del loro
<span class="pagenum" id="Page_20">[20]</span>
ambiente diventano razze di lusso e degenerano.
Che dire poi della famosa Campine e della sua
varietà conosciuta sotto il nome di Braekel. A
sentire i belgi, il sig. Wander Snickt alla testa
la migliore fetatrice del mondo è la Campine.
Veramente, se non esistesse la nostra italiana,
alla Campine spetterebbe il primo posto nella
produzione delle uova, ma dato e concesso che
quanto dice il sig. Wander Snickt fosse vero
egualmente, la Campine, si troverebbe rispetto alla
Italiana sempre in grado d'inferiorità rilevante
per la sua impossibile propagazione in altre contrade:
la Campine, per esempio, trasportata in
Italia diventa mediocre fetatrice, non così la
nostra Italiana, che trasportata in qualsiasi parte
del globo, resta sempre la inarrivabile fetatrice
italiana, anzi, quasi sempre, diventa maggiormente
prolifica.
</p>

<p>
Il compito della elezione umana è alquanto
ostacolato colle specie avicole che s'incrociano liberamente,
così i polli, le anitre, le oche, i tacchini,
ecc., vanno divisi a norma delle razze, ma
non è così dei colombi che, salvo le solite eccezioni
alla regola, si accoppiano fedelmente per
tutta la vita: è questa certamente la più potente
ragione del perchè le razze dei colombi sono numerosissime.
</p>

<p>
h) <i>Nozioni d'indole generale sulla fecondazione
dei volatili: preponderanza di uno dei due sessi
nell'accoppiamento fra polli, colombi, ecc.; correlazione
di sviluppo.</i> Qui cade certamente a proposito
d'intrattenerci brevemente sulla fecondazione.
<span class="pagenum" id="Page_21">[21]</span>
Wright sostiene che spesso le traccie della
prima fecondazione in una gallina possono riscontrarsi
in tutta la sua vita, particolarmente se il
gallo ebbe caratteri preponderanti di trasmissione.
Se ciò non è sufficiente provato pure è da tenersi
in considerazione, perciò l'allevatore farà
bene di non unire mai le diverse razze che possiede
nemmeno nella stagione invernale, epoca
nella quale non si vuole propagare le razze. Non
sono rari i casi nell'uomo di figli del secondo
letto che somigliano al primo marito della madre.
</p>

<p>
Darwin racconta il caso d'una cavalla inglese
puro sangue che accoppiata con una zebra diede
un allievo zebrato; in seguito il salto sulla stessa
cavalla venne compiuto da uno stallone della
stessa razza, dunque un cavallo che non era zebrato,
malgrado ciò nacque un allievo parzialmente
zebrato; questo esempio è sufficiente per
farci sospettare che un siffatto fenomeno è in relazione
anche coll'osservazione ora sovra citata
che spesso le traccie della prima fecondazione in
una gallina possono riscontrarsi nei successivi
accoppiamenti con galli differenti dal primo gallo
fecondatore.
</p>

<p>
La durata della fecondazione della tacchina è
nota: basta mettere a contatto colla tacchina
una sola volta il maschio che tutte le uova della
nidiata saranno perfettamente feconde. Diffatti,
nei paesi ove questo volatile è molto coltivato,
nessun contadino possiede il maschio riproduttore,
tutti allevano soltanto le femmine che vengono
portate alla monta una sola volta prima della
<span class="pagenum" id="Page_22">[22]</span>
deposizione delle uova d'una nidiata; all'uopo
vi sono castalde che posseggono i tacchini
stalloni e precisamente in quel di Castelmorrone
presso Caserta vige questo sistema.
</p>

<p>
Non si sa bene invece quante uova vengono fecondate
in un solo accoppiamento del gallo colla
gallina e lo stesso ne è dei fagiani e delle anatre,
pare però che il gallo possa fecondare 5 uova in
una sola volta, secondo altri anche 7 e financo 12?
</p>

<p>
Nei colombi, secondo il Prütz,<a class="tag" id="tag5" href="#note5">[5]</a> le due uova
vengono, in generale, fecondate contemporaneamente
poichè se si tiene separata la femmina dal
maschio poco prima della deposizione del primo
uovo e sino alla deposizione del secondo, dopo la
regolare incubazione di 19 giorni, nascono egualmente
i piccioncini; però se si ha cura di separare
la femmina dal suo maschio poco prima della
deposizione del primo uovo e darle poi un
altro maschio subito dopo la deposizione di questo
primo uovo, si verifica talvolta che nascono i due
piccioni di cui uno somiglia al primo e l'altro
al secondo colombo. Quest'ultima circostanza non
andrebbe dunque a favore della costante fecondazione
contemporanea delle due uova e perciò
l'affermazione del Prütz sarebbe in contraddittorio
con quest'ultimo fatto.
</p>

<p>
Nell'accoppiamento dei nostri volatili bisogna
tener d'occhio a molteplici circostanze; innanzitutto
fa d'uopo accoppiare, possibilmente, sempre
animali della stessa età, poichè a parità di
<span class="pagenum" id="Page_23">[23]</span>
età si hanno ordinariamente individui di eguale
sviluppo, e se dico ordinariamente si è che talvolta,
nelle razze asiatiche specialmente, il maschio
si sviluppa molto più lentamente della femmina — un
siffatto progetto potrà allorquando
avrà raggiunto il suo pieno sviluppo, accoppiarsi
con galline più giovani di lui e che contemporaneamente
avranno raggiunto lo stesso sviluppo.
</p>

<p>
In generale, sembra che gli allievi, una volta
grandi, non sorpassino lo sviluppo che avevano
i loro genitori nell'atto dell'accoppiamento; perciò
i riproduttori vanno scelti fra gl'individui che
hanno raggiunto il loro massimo sviluppo: per i
polli, i tacchini, le anatre, le oche, le faraone ecc.
vale in generale l'età di due anni, i colombi sono
invece ottimi riproduttori ad un anno di età ed
in proposito ecco la durata del potere riproduttivo
dei nostri volatili:
</p>

<table class="riprod" summary="">
 <tr>
  <td>Gallo</td> <td class="cen">4-6</td> <td class="cen">anni</td> <td>(le razze asiatiche appena sino a 3 anni almeno nei più tardi casi).</td>
 </tr>
 <tr>
  <td>Tacchino</td> <td class="cen">8-10</td> <td class="cen">»</td>
 </tr>
 <tr>
  <td>Colombo</td> <td class="cen">8-12</td> <td class="cen">»</td>
 </tr>
 <tr>
  <td>Anatra</td> <td class="cen">8-10</td> <td class="cen">»</td>
 </tr>
 <tr>
  <td>Oca</td> <td class="cen">12-15</td> <td class="cen">»</td>
 </tr>
</table>

<p>
Queste cifre sono approssimative poichè, s'intende
a priori, che non sarebbe possibile di fissare
regole assolute. Mio fratello Luigi ebbe un
gallo lanato che a 10 anni d'età era ancora un
ottimo riproduttore.
</p>

<p>
Nelle razze nane si constata spesso una sensibile
tendenza all'aumento di statura degli allievi:
<span class="pagenum" id="Page_24">[24]</span>
a mio modo di vedere, sarebbe consigliabile, una
volta ogni tanto, di adottare per la riproduzione
soggetti molto giovani appunto per reprimere
negli allievi la tendenza all'aumento di volume.
Certamente non converrà di mettere troppo spesso
in pratica questo sistema, altrimenti si andrebbe
incontro ad una vera degenerazione.
</p>

<p>
Un altro fattore di non dubbia importanza per
ottenere allievi di forte sviluppo lo abbiamo nelle
stagioni; così allievi schiusi nel febbraio e
nel marzo verranno quasi sempre più grossi di
altri schiusi nella stagione autunnale: facendo
tesoro di questo fatto si può nell'allevamento dei
Bantams, ricorrere alle schiuse tardive dell'autunno
per conservare la piccola statura negli
allievi.
</p>

<p>
Non potendo disporre di riproduttori aventi la
medesima età, allora mi pare che converrebbe unire
il maschio giovane colla femmina vecchia
poichè come già dissi l'influenza della madre sugli
allievi si manifesta piuttosto nel volume; per
le razze nane, (Bantams) ove il còmpito dell'allevatore
si limita a ridurre la statura degli allievi,
ad una gallina giovane e quanto più possibilmente
piccola si darà un galletto più vecchio e
che anche difettasse nella statura troppo sviluppata
per la piccolezza della razza.
</p>

<p>
Baldamus, seguendo i dettami del celebre gallinologo
inglese Wright, cita quattro norme generali
per stabilire la preponderanza che hanno i
sessi risultanti dall'accoppiamento dei polli di
età diversa;
</p>

<p>
<span class="pagenum" id="Page_25">[25]</span>
</p>

<p>
1. Se si accoppia un gallo robusto con più di
tre galline predomineranno, per lo meno nelle
prime schiuse, le galline; per le seguenti schiuse
il risultato non è sicuro.
</p>

<p>
2. Se si accoppia un gallo vecchio con più di
tre galline giovani predominerà uno dei due sessi,
raramente sorgeranno tutti e due in egual
numero.
</p>

<p>
3. Se si accoppia un gallo vecchio con cinque
o più galline giovani predomineranno le galline;
i galletti nasceranno dalle prime uova deposte.
</p>

<p>
4. L'accoppiamento fra individui giovani e
vecchi dà risultati incerti, ma quanto più robusto
è il gruppo e quanto meno sono le galline,
tanti più galletti si hanno da aspettare; questi
nascono sempre più abbondantemente dalle uova
deposte nel principio della stagione.
</p>

<p>
Il Baldamus, e certo difficilmente si può citare
autore degno di maggior fede, dice di aver ben
studiato il sovracitato argomento e di essersi formato
la convinzione, specialmente coi colombi, i
quali, in generale, producono sempre i due sessi,
che anche nelle altre specie dell'avicoltura i due
sessi nascono, più o meno, in numero eguale. Il
Prütz ammette come regola quasi generale, che
nella schiusa dei piccioni si hanno i due sessi
quando l'uovo deposto pel primo contiene la femmina,
se però quest'ultimo conterrà il maschio,
allora il secondo uovo darà anche un maschio e
si avranno due femmine quando il secondo uovo
conterrà una femmina.
</p>

<p>
Riandando a quanto ho detto sinora, risultano
<span class="pagenum" id="Page_26">[26]</span>
ad evidenza le difficoltà che si presentano nella
scelta degli individui destinati alla riproduzione
poichè la sorte dei futuri allievi dipende essenzialmente
da questi; i riproduttori vanno scelti
tra quelli che maggiormente si mostreranno conformi
ai caratteri fisici e morali richiesti dalla
loro razza, ma in particolar modo si avrà cura
di badare alle principali qualità della razza: così,
nelle galline italiane si eviteranno essenzialmente,
per la riproduzione, le mediocri fetatrici, nei
malesi, caratteristici per le loro gambe lunghe,
si eviteranno i riproduttori che non mostreranno
questo carattere.
</p>

<p>
Ho dovuto convincermi che talvolta basta guardare
a pochi, magari ad un solo principale requisito
dei riproduttori per avere allievi perfetti:
così nei polli padovani a ciuffo si cerca essenzialmente
l'ampiezza del ciuffo, ma in quanti padovani
ho posseduto ho sempre potuto osservare
che quelli a ciuffo ampio e sferico erano ordinariamente
perfetti nel resto del corpo, mentre
spesso vidi allievi a ciuffo difettoso essere imperfetti
anche nel manto: nelle grandi razze asiatiche
ho sempre osservato che i migliori, i più
voluminosi soggetti sono quelli a tarsi ben calzati.
Siffatta analogia va spiegata colla «correlazione
di sviluppo,» argomento importantissimo
studiato ampiamente dal Darwin.
</p>

<p>
Posso citare un fatto che non si scosta dalle
argomentazioni ora sovr'accennate: nelle reali
tenute di Caserta, or sono diversi anni si allevava
una splendida razza inglese di mucche bianche
<span class="pagenum" id="Page_27">[27]</span>
pezzate di rosso, per riproduttori si ritenevano
soltanto i soggetti aventi una macchia bianca
sulla fronte, la così detta stella, quelli che
non erano stellati sulla fronte venivano inesorabilmente
scartati. Nei più celebri allevamenti è
d'altronde sempre invalsa l'abitudine di badare
a una o poche speciali caratteristiche e dall'osservanza
di queste si sono mantenuto all'altezza
della loro fama mondiale molte razze equine e
bovine: gli esempi dei polli padovani e delle galline
di razze asiatiche che ho citati ci insegnano
che anche nei nostri volatili basta tener conto di
una o poche parti del corpo per raggiungere,
grazie alla «correlazione di sviluppo» i migliori
risultati.
</p>

<div class="chapter">
<h2 id="cap3">3. — Incrocio a scopo di miglioramento
o di trasformazione delle razze.</h2>
</div>

<p>
i) <i>La smania di produrre nuove razze è da biasimare,
ma sono da incoraggiare gli incroci laddove
necessitano.</i> Eccoci all'incrocio delle razze della
avicoltura, altro argomento pure importantissimo,
ma che spesso viene travisato da qualche allevatore
principiante e dagli ingenui: costoro, senza
possedere la più che minima idea di allevamento,
veggono, nell'incrocio delle razze, l'araba
Fenice, la realizzazione dei loro sogni.
</p>

<p>
Gli Americani emergono particolarmente in questo
ramo d'avicoltura e nè si può negare che non
ci abbiano dato, quasi improvvisamente, delle
splendide nuove razze; epperò la smania, l'avidità
del lucro, va sempre tanto oltre da darci sedicenti
<span class="pagenum" id="Page_28">[28]</span>
razze più o meno impossibili e che naturalmente
spariscono al loro nascere: ne informino
i diversi giornali d'avicoltura.
</p>

<p>
Veramente non si comprende quale sia lo scopo
che si raggiunge dotando l'avicoltura continuamente
di nuove razze, dal momento che ne
abbiamo già un numero esorbitante: così fra i
polli abbiamo razze utilissime all'economia domestica
e che potranno nell'avvenire riuscire di
maggiore reddito; la nostra attenzione dovrà dunque
concentrarsi su queste utilissime razze, in
vista di conservare non soltanto le loro ottime
prerogative, ma anche di migliorarle.
</p>

<p>
Molti ingenui si sono affaticati inutilmente per
conseguire la formazione d'un pollo Noè, che alla
prerogativa d'una abbondante deposizione d'uova
accoppiasse quella d'una abbondante produzione
di carne. Un tale pollo, nello stretto senso della
parola, non esiste: nella nostra gallina italiana
abbiamo la migliore fetatrice che si conosca, però
non la migliore produttrice di carne, poichè molte
razze la superano di gran lunga in questa prerogativa.
</p>

<p>
Emerge chiaro che un pollo avente ambedue le
sovracitate proprietà portate al grado di perfezione
non esiste<a class="tag" id="tag6" href="#note6">[6]</a>.
</p>

<p>
<span class="pagenum" id="Page_29">[29]</span>
</p>

<p>
L'incrocio delle razze, praticato laddove necessita,
può essere anche fecondo di buoni risultati;
vi sono infatti talune razze talmente degenerate
che per migliorarle si dovrebbero rinsanguare
con altre razze più robuste, così ad esempio
ne è della già citata razza Bantam Sebright;
la stessa è talmente fiaccata dalle unioni consanguinee
che il rinnovamento del sangue fra i membri
della stessa razza, benchè di diversa provenienza,
è spesso coronata da insuccesso; per rimediare
a tanta jattura bisognerebbe allora provocare
l'unione con altra razza e cercare poi con
elezione ben compresa, di non fare assorbire le
caratteristiche delle razze incrocianti.
</p>

<p>
j) <i>Leggi della creditabilità e della variabilità
dei caratteri.</i> Già dissi che le leggi dell'<i>ereditabilità</i>
e della <i>variabilità</i> dei caratteri risultano
con maggiore evidenza all'occhio dell'osservatore
nei prodotti d'incrocio derivanti da due o più
razze, ed eccoci ora a sfiorare questo argomento:
</p>

<p>
1. Tutti i caratteri sono ereditarii negli animali:
detti caratteri si appalesano con costante forza di
trasmissione quando si accoppiano individui della
<span class="pagenum" id="Page_30">[30]</span>
stessa razza, e con incostante forza di trasmissione,
quando gli individui sono di razza diversa.
</p>

<p>
2. Il simile produce il suo simile: è questa
una legge fondamentale dell'ereditabilità dei
caratteri, ma la stessa non si effettua sempre.
Effettuandosi costantemente questa legge, l'arte
dell'allevamento non sarebbe irta di difficoltà,
gli allevatori non avrebbero infine a lambiccarsi
il cervello per pronunziarsi pro o contro le unioni
consanguinee ed il principio della selezione non
avrebbe pratica esecuzione in avicultura. La superiorità
od inferiorità di un dato animale, dice
Darwin è precisamente una prova che esso ha
leggermente deviato dal proprio tipo; tuttavia,
come a ragione fa notare H. Holland, la cosa
più sorprendente non è che i caratteri siano
ereditari, ma l'averne di quelli che non lo siano<a class="tag" id="tag7" href="#note7">[7]</a>.
</p>

<p>
La genealogia degli animali bovini ed equini
trae la sua origine dalla legge dell'ereditabilità
che il simile produce il suo simile e si formarono,
come dice Darwin, perfino genealogie di galli da
<span class="pagenum" id="Page_31">[31]</span>
combattimento appartenenti a stirpi rinomate
dell'Inghilterra; d'altronde una specie di genealogia
la formano, senza volerlo, tutti gli allevatori
quando offrono i loro prodotti per mezzo dei
giornali speciali d'Avicoltura; in simili circostanze
l'allevatore dichiara sempre la provenienza dei
suoi volatili, specialmente se questi traggono la
loro origine da stirpi rinomate.
</p>

<p>
3. Diverse cause concorrono a far sì che un
animale spesso non produce il proprio tipo:
talvolta sorgono, nonostante l'uniformità dei genitori,
nuovi caratteri nella discendenza che possono
essere accidentali, ma più frequentemente
ereditari ed in tal caso derivanti dagli avoli, bisavoli,
trisavoli ecc., ed allora abbiamo <i>l'ereditabilità
indiretta, atavistica</i> o <i>atavismo</i> propriamente
detto, in altri termini la <i>revisione dei caratteri</i>.
</p>

<p>
Le razze pure hanno poca tendenza alla revisione,
ma non ne è così delle razze incrociate.
Un mirabile caso di riversione di caratteri mi venne
raccontato dal Mazzon che dai suoi padovani
giganti neri ottenne un magnifico gallo fulvo.
I padovani Giganti traggono la loro origine da
un gallo cocincinese nero e da galline polverara,
ma è opportuno ricordare che il cocincinese nero
venne appunto formato dalla varietà tipica a
manto fulvo.
</p>

<p>
Ad un mio amico di Chieri regalai due bellissimi
galli Wyandotte quasi neri che mi provenivano
da una coppia extra di argentati che
avevano sempre dati allievi pure argentati e di
tutta perfezione.
</p>

<p>
<span class="pagenum" id="Page_32">[32]</span>
</p>

<p>
Quando s'incrociano due razze, i caratteri degli
allievi si fondono assieme, però possono anche
avere preponderanza quelli di uno dei due
genitori e magari quelli dei due genitori: così
un gallo nero, accoppiato ad una gallina bianca,
potrà dare degli allievi brizzolati ed anche grigi
(fusione di caratteri), neri (preponderanza dei
caratteri del maschio), bianchi (preponderanza dei
caratteri della femmina). Ho visto molti prodotti
d'incrocio derivanti dalle razze Langshan e tutti
sono perfettamente neri, ciò spiega la preponderanza
dei caratteri della razza Langshan.
</p>

<p>
Il numero di generazioni occorrenti acciocchè
una razza incrociata una sola volta con un'altra
possa considerarsi fissata, è sempre un'incognita:
quello che è assodato si è che i pericoli della riversione
dipendono essenzialmente della preponderanza
di trasmissione dei due genitori, dalla
somma delle due differenze reali e dalle condizioni
esterne a cui vennero assoggettati i prodotti
dell'incrociamento. Talvolta può succedere però
che con un solo incrocio si hanno allievi che non
presentano mai i pericoli di riversione, questo
almeno secondo Boitard e Corbiè che, come dice
Darwin, assicurano questo strano fatto; dico strano
perchè quanto i suddetti asseriscono su questo
soggetto non può avere la sanzione ufficiale
degli allevatori; io per lo meno trovo che sia
esagerato quanto segue:
</p>

<p>
«Boitard e Corbiè assicurano che incrociando
un colombo gozzuto, ed un runt si ottiene un
cavalier, che noi abbiamo classificato fra i piccioni
<span class="pagenum" id="Page_33">[33]</span>
di razza pura, perchè trasmette tutte le
sue qualità ai discendenti.» Invece è più moderata
la seguente citazione del Darwin: «l'editore
del <i>Poultry Chronicle</i> ottenne dall'incrociamento
del gallo spagnuolo nero con una gallina
malese, alcuni uccelli azzurrognoli, che rimasero
fedeli nel colore di generazione in generazione.»
</p>

<p>
I casi di riversione provenienti da incrociamenti
fra eguali o differenti razze, differiscono
però da quelli provenienti dalle specie pure; ivi,
come nei colombi che tendono tutti a prendere
i caratteri del torraiuolo, i detti caratteri di riversione
possono presentarsi dopo un numero infinito
di generazioni.
</p>

<p>
Molte razze della pollicoltura, e probabilmente
anche tutte, derivano da ripetuti incroci, e similmente
ne è dei colombi.
</p>

<p>
Nell'incrocio delle razze si hanno allievi vigorosi
e per lo più di statura superiore ai genitori:
i galli più grossi che vidi erano sempre
prodotti d'incrocio e tutti sanno che i colombi
da carne, spesso di razza indistinta, e perciò da
considerarsi come prodotto d'incrocio, sono per
lo appunto i più grossi della loro specie.
</p>

<p>
Le leggi della <i>variabilità dei caratteri</i> sono
certo ancora più oscure di quelle riflettenti la ereditabilità:
tutti gli animali allevati dall'uomo
per molte generazioni, e perciò sottoposti continuamente
a condizioni di vita diversa dallo stato
naturale, tendono a variare: allo stato naturale
variano bensì anche tutti gli animali, ma gli individui
della stessa specie, trovandosi nella quasi
<span class="pagenum" id="Page_34">[34]</span>
uniformità d'ambiente e d'abitudini, variano molto
meno degli animali domestici. Vi sono animali
selvatici che si addomesticano con tutta facilità,
ed allora gli allievi che ne risultano, spesso in
3 o 4 generazioni, sono totalmente diversi dai
genitori, così ne è p. e. dell'anatra selvatica, del
tacchino d'America, delle faraone, ecc.
</p>

<p>
Nei polli domestici varia molto la statura, la
forma ed il portamento del corpo, la livrea, il
colorito della pelle, la lunghezza e la forma del
becco, le remiganti e le timoniere: varia altresì
la voce e variano finalmente i caratteri morali.
Si riscontrano differenze spiccate anche nelle uova,
sia nella forma che nel colore e sono molto
caratteristiche le differenze osteologiche; queste
ultime non interessano l'avicoltore poichè nella
selezione egli fa entrare in considerazione solamente
le parti esterne dei suoi volatili, ma per
<i>correlazione</i> variano anche le parti interne degli
animali e specialmente le ossa.
</p>

<p>
L'esempio di variazione delle ossa per correlazione
di sviluppo esterno che maggiormente risalta
agli occhi di tutti, lo abbiamo nella razza
padovana che è caratteristica per l'immenso ciuffo
che porta sul capo: il ciuffo nasce sopra una protuberanza
ossea del cranio che è contemporaneamente
perforato in molte parti. Darwin spiega la
conformazione anormale del cranio della razza
padovana come conseguenza della selezione umana
rivolta all'ingrandimento continuo del ciuffo:
«il ciuffo di penne era dapprima probabilmente
piccolo, ed aumentò per effetto d'una elezione
<span class="pagenum" id="Page_35">[35]</span>
continua, e riposava allora sopra una massa carnosa
o fibrosa; finalmente aumentando di continuo,
il cranio è divenuto sempre più sporgente
fino ad acquistare la sua straordinaria conformazione
attuale. In correlazione con questa protuberanza
del cranio, si modificano le forme e le
connessioni reciproche delle ossa intermascellari
e nasali, la forma delle narici, la larghezza dei
frontali, la configurazione interna, il cranio e
l'intera forma del cervello.»
</p>

<p>
La sportomania, della razza padovana a gran
ciuffo, ne ha fatto una vittima, poichè a furia di
selezionare sempre in un senso, cioè nell'aumento
del ciuffo, ha ridotto questa razza molto delicata.
L'ampiezza del ciuffo, la massima ampiezza di
questo ornamento richiede il codice, quindi gli
allevatori selezionano in questo senso i loro prodotti
e portano alle mostre dei generali addirittura.
Non sembrerà vero, eppure l'ampiezza del
ciuffo ha influito a rendere questa razza molto
delicata: le aperture delle cavità nasali nella padovana
a ciuffo, sono quasi il doppio di grandezza
di quelle razze senza ciuffo e contemporaneamente
manca la pellicola cornea che nelle
razze senza ciuffo copre le narici. È noto che la
respirazione si compie attraverso le narici, ma
nei polli affetti da catarro nasale l'efflusso del
naso, indurendosi nelle pareti dei fori nasali,
finisce per ostruirli, ed allora l'animale respirerà
male ed aprirà il becco per facilitare la respirazione:
l'allevatore avrà così il modo di capire
che l'animale può essere affetto da pipita,
<span class="pagenum" id="Page_36">[36]</span>
corizza contagiosa, catarro bronchiale, ecc., e potrà
evitare l'aggravarsi del male; ma nella padovana
l'ostruzione delle cavità nasali non si
verifica molto facilmente, stante l'ampiezza delle
narici, e ne consegue che il pollo, anche ammalato,
non ne darà contezza.
</p>

<p>
Negli organi respiratori dei polli ciuffati, stante
l'anormalità delle aperture nasali, le sostanze
sospese nell'aria vengono mal trattenute e perciò
introdotte in eccesso ai polmoni. Per correlazione
di sviluppo, la protuberanza ossea ove
risiede il ciuffo, quanto più grande sarà, tanto
più ampie narici richiederà, quindi emerge per
conseguenza che il ciuffo straordinariamente sviluppato
per continua elezione artificiale, ha finito
per darci animali soggetti a mille malanni.
A misura che l'elezione svilupperà l'ampiezza
del ciuffo, le vie nasali diventeranno sempre più
anormali, ma coll'ampiezza del ciuffo si altera
anche l'organo della vista: talvolta si vedono soggetti
il cui ciuffo è tanto enorme che le penne
anteriori toccano ed offendono l'occhio; in tal
caso è umano di tagliarle, tanto più che l'animale
non può affatto vedere intorno a sè.
</p>

<p>
Queste giuste osservazioni, che a suo tempo
pubblicai nell'<i>Allevatore</i> di Milano, suscitavano il
malcontento di qualche allevatore padovano troppo
padovano; così l'amico Mazzon credette d'infliggermi
la censura per leso <i>padovanismo</i>, ma d'altronde
l'eloquenza dei fatti è lì a dimostrare che
la padovana a ciuffo ha appunto tutte le pecche
che le si attribuiscono: indubbiamente è una splendida
<span class="pagenum" id="Page_37">[37]</span>
e superba razza ornamentale, ma non perciò
immune dai gravi difetti che le ho, a ragione,
attribuiti.
</p>

<p>
La <i>correlazione di sviluppo</i>, tanto chiaramente
illustrata dal Darwin, ha positivamente reso anormale
il capo di questo pollo ciuffato, dal momento
che si è voluto ottenere sempre più grande
il ciuffo.
</p>

<p>
Mi sono un po' dilungato sulla conformazione
particolare del cranio dei padovani per dimostrare
che la selezione applicata continuamente ad
una caratteristica d'un volatile ci porta a risultati
meravigliosi: il ciuffo, l'attrattiva principale
della razza padovana, venne continuamente selezionato
e perciò il suo volume aumentò tutti gli
anni, e continuerà sempre a svilupparsi, finchè
sopraggiungeranno tali anormalità per correlazione
di sviluppo che la selezione dovrà manifestarsi
nel senso opposto, cioè nella diminuzione
del ciuffo, senza di che la razza finirebbe per
scomparire.
</p>

<p>
Ecco dunque un altro caso che milita a favore
dell'utilità dell'incrociamento delle razze avicole:
nel caso che c'intrattiene, la diminuzione del ciuffo,
e per conseguenza l'arresto dello sviluppo
mostruoso delle aperture nasali e del cranio, non
si potrebbero meglio ottenere immediatamente,
che incrociando la razza con altra meno ciuffata.
</p>

<p>
Come variano i polli variano anche i colombi,
anzi le differenze osteologiche si manifestano più
abbondantemente che nei primi: non mi fermo
su questo soggetto che è troppo vasto e non confacente
<span class="pagenum" id="Page_38">[38]</span>
ai limiti di questo lavoro, esclusivamente
compilato per illuminare il pratico allevatore.
</p>

<p>
Le altre specie dell'avicoltura variano molto
meno dei polli e dei colombi, anzi ve ne sono di
quelle, l'oca p. es. che non hanno variato affatto.
</p>

<p>
Le cause che determinano la variabilità dei
nostri volatili domestici devonsi ricercare essenzialmente
nella nutrizione abbondante forse anche
nel clima più favorevole di quello naturale alla
specie: anche l'incrociamento causa la variabilità
degli esseri organizzati, anzi molti autori attribuiscono
solamente ad esso tutte le cause della variabilità,
ma non vi sarà forse nessun allevatore
pratico che potrà accettare siffatta credenza.
</p>

<p>
Finalmente dirò che la selezione è forse una
delle più potenti cause che concorrono alla variabilità
dei nostri volatili e credo di averlo sufficientemente
esposto cogli esempi ora citati sulla
razza padovana.
</p>

<p>
L'uso aumentato ed il non-uso continuato causano
la variabilità delle parti: così, p. es. nei nostri
polli le ali furono poco adoperate a cominciare
della prima epoca dell'addomesticamento, e
perciò attualmente sono alquanto ridotte.
</p>

<p>
Nella Cocincinese p. es. le ali sono talmente
ridotte che i soggetti di questa razza non sanno
appollaiarsi negli angoli più elevati del pollaio:
per questi aristocratici del pollaio bisogna mettere
i posatoi a pochi centimetri dalla terra, se si vuole
che questi polli non abbiano a dormire per terra.
La nostra gallina italiana invece si appollaia
quanto più in alto può, e ciò devesi all'uso più
<span class="pagenum" id="Page_39">[39]</span>
frequente che fa delle sue ali, giacchè, dato il suo
carattere vagabondo, niente affatto sedentario come
la Cocincinese, essa svolazza per ogni dove per
andare in cerca del suo nutrimento, così va sul
fienile, al disopra delle siepi e salta i più larghi
fossati.
</p>

<p>
Lo stesso si può dire del piccione messaggero
di fronte a quello da carne detto altrimenti mondano.
</p>

<p>
Vi sono dei colombi mondani talmente pesanti
che non volano affatto ed allora i loro nidi
occorre che siano per terra. Una varietà di mondani,
ora assolutamente o quasi irreperibile, il
piccione d'Ascoli, era allevato in quel di Nola
specialmente, in quasi tutte le famiglie nelle cucine,
e non c'era caso che uno di questi colombi si
sollevasse una sola volta dal suolo.
</p>

<p>
La razza del pollo combattente, allevata per lo
passato a scopo esclusivo di combattimento, possiede,
stante l'uso continuato che ne ebbe a fare,
becco acuminato molto più robusto che in qualsiasi
altra razza e tarsi fortemente speronati di
straordinaria robustezza; un gallo combattente preso
in mano oppone una resistenza e colle ali e coi
tarsi a svincolarsi, che non la riscontriamo in
nessun altro pollo anche di razza più voluminosa.
</p>

<div class="chapter">
<h2 id="cap4">4. — Incrociamento delle specie.</h2>
</div>

<p>
k) <i>Vantaggi e svantaggi in questo genere d'incrociamento.</i>
Nell'incrociamento delle razze avine
si guadagna, come ebbi già a dire, molto nella
taglia, nella robustezza e nella fecondità e similmente
<span class="pagenum" id="Page_40">[40]</span>
ne è dell'incrociamento fra due specie
diverse in merito alla taglia ed alla robustezza,
ma non però nella fecondità: di due specie diverse,
gli ibridi, riescono sempre sterili. Forse
l'aumento di statura sta in relazione coll'inazione
del sistema riproduttivo: il vigore che ivi manca
si riversa a favore dello sviluppo, ma Darwin dice
inaccettabile questo principio poichè certe piante
ibride vengono stimolate alla fertilità, incrociandole
con specie distinte.<a class="tag" id="tag8" href="#note8">[8]</a>
</p>

<p>
Comunque sia, l'incrociamento fra due specie
<span class="pagenum" id="Page_41">[41]</span>
diverse in taluni allevamenti, nell'equino specialmente,
ha importanza capitale, mentre che in
avicoltura è poco o nulla praticato e se quì si
hanno talfiata degli ibridi ciò devesi unicamente
al mero caso. Io sono convinto che pur tuttavia
un allevamento speciale, rivolto esclusivamente
alla produzione di ibridi, farebbe in taluni casi
il tornaconto degli allevatori. Vi sono alcune
specie dell'avicoltura che s'incrociano con tutta
facilità fra di loro dando ibridi molto commerciabili
dalle carni estremamente squisite: perchè
dunque non rivolgere la nostra attenzione su
questi prodotti che facilmente si potrebbero sfruttare
sui mercati dei grandi centri ove, per le
grandi mense, per gli alberghi di lusso, i fagiani,
le pernici, le faraone vengono profumatamente
pagati?
</p>

<p>
<span class="pagenum" id="Page_42">[42]</span>
</p>

<p>
Incroci razionali aventi uno scopo pratico non
fanno difetto in avicoltura, così non sono degni
di menzione l'incrocio dell'anatra muschiata colla
comune, del pollo col fagiano, del pollo colla gallina
di Faraone del pollo col tacchino: l'incrocio
della tortora col colombo ha solo interesse scientifico.
</p>

<p>
l) <i>Incrocio dell'anatra muschiata colla comune.</i>
L'anatra muschiata detta comunemente muta,
perchè quasi priva di voce, è caratterizzata dalle
caruncole rosse, che ricoprendole la testa, si
estendono anche sul becco: queste, molto sviluppate
nel maschio, sono rudimentali nella femmina.
Nelle parti caruncolate, e sul porta-coda specialmente,
risiedono delle glandule che secretano una
sostanza dall'odore di muschio, sostanza che
comunica alle carni un sapore che non si confà
al palato d'ognuno; ma vuolsi considerare che
negli animali giovani, che si vogliono macellare
appena hanno fatto la croce<a class="tag" id="tag9" href="#note9">[9]</a> questo sapore
non si avverte affatto. In questo stadio di sviluppo
le sedi dell'odore muschioso, non essendo ancora
perfettamente formate, le glandule odorose non
sono nemmeno spuntate. Del resto basta recidere
il collo ed il porta-coda appena si è macellato
l'animale o, come taluni praticano, ghigliottinare
l'animale vivo per eliminare quasi completamente
il sapore del muschio.
</p>

<p>
<span class="pagenum" id="Page_43">[43]</span>
</p>

<p>
Comunque sia, l'allevamento di questo splendido
prodotto è molto esteso: in talune regioni
d'Italia, come ad esempio nei pressi di Capua,
non vi è cortile rustico ove non comparisca
l'anatra muschiata in numero preponderante
sull'anatra comune, ciò prova che le carni del
nostro volatile trovano facile smercio sui mercati
e che dunque non sono poi da disprezzare come
taluni vorrebbero affermare.
</p>

<p>
Egli è bensì vero che questa preferenza nasce
da due cause essenziali e cioè nella maggiore
grossezza dell'anatra muschiata sulla comune,
essendo la prima quasi di doppio volume della
seconda e di più nelle facilitazioni dell'allevamento:
l'anatra muschiata cresce benissimo, come l'oca,
anche senza la grande vasca d'immersione, non
così l'anatra comune. Nei cortili rustici, ove
difetta totalmente l'acqua corrente, l'anatra
muschiata purchè abbia a sua disposizione un
recipiente qualsiasi d'acqua grande abbastanza
per tuffarvi il collo, non domanda altro.
</p>

<p>
Il maschio della specie muschiata si accoppia
con tutta facilità colla femmina della specie
comune dando ibridi di carne squisitissima: nei
pressi di Capua questi prodotti sono molto apprezzati
e si pagano a prezzi più elevati. Anche
il maschio della specie comune si accoppia facilmente
colla femmina della muschiata, ma gli allievi
sono inferiori ai primi.
</p>

<p>
Dal surriferito emerge che veramente varrebbe
la pena di coltivare questa produzione ibrida pel
mercato ove si porterebbero dei prodotti assolutamente
<span class="pagenum" id="Page_44">[44]</span>
superiori per la bontà delle carni alle
specie madri. Non ho parole sufficienti per richiamare
l'attenzione degli allevatori su questo
fatto, che messo razionalmente in pratica, sarebbe
indubbiamente fonte di lucroso cespite. Siffatti
prodotti s'incontrano alquanto spesso, ma
sono dovuti quasi sempre al caso e non alla fermata
intenzione d'un allevamento specializzato
allo scopo. Io andrei più oltre ed incrocerei le
grosse razze della comune, la Rouen, l'Alysburey,
la Pechino, la Padovana ed allora il risultato
sarebbe sbalorditivo. I prodotti che vidi sinora
derivano tutti indistintamente dalla piccolissima
anatra comune, e se erano splendidi questi, figuriamoci
come dovrebbero essere quelli derivati
dalle razze classiche.
</p>

<p>
I meticci, accoppiati fra di loro non si producono,
ma sono suscettibili di propagarsi se si
uniscono con una delle specie madri. D'altronde
questo fatto non interessa l'industriale che deve
produrre i meticci pel consumo.
</p>

<p>
m) <i>Incrocio del pollo col fagiano.</i> È degno di
menzione l'incrociamento del pollo col fagiano;
si hanno soggetti assolutamente rustici e di carne
squisita. Questi ibridi, retro incrociati colle specie
madri, possono talvolta riuscire fecondi.
</p>

<p>
Non conosco per esperienza personale siffatti
prodotti, ma certamente saranno convenientissimi
per le loro qualità economiche: a quanto ne
dice il sig. Rinchy, questa produzione di polli-fagiani
dovrebbe richiamare l'attenzione di tutti
gli allevatori, giacchè si porterebbero sul mercato
<span class="pagenum" id="Page_45">[45]</span>
soggetti squisiti quanto un fagiano, che all'allevatore
non costerebbero più dei polli comuni,
mentre che verrebbero venduti a prezzo di fagiano.
Qualche allevatore in Inghilterra ha tentato
con successo quest'industria.
</p>

<p>
Io credo che il fagiano argentato sarebbe più
di qualsiasi altra specie indicato per l'incrocio
colla nostra gallina comune. Mio fratello Luigi
per diversi anni, tenne in un popoloso pollaio un
fagiano argentato che continuamente montava le
galline, senza temere l'ira dei galli.
</p>

<p>
n) <i>Incrocio del pollo colla gallina di Faraone.</i> Il
capostazione signor Cecchi, mio buon amico, mi
racconta che a Paderno d'Adda in provincia di
Como, un tedesco suo amico, da molti anni alleva
alla rinfusa in un vasto pollaio polli e faraone;
ebbene tutti gli anni nascono dalle schiuse molti
ibridi che si allevavano con tutta facilità come i
pulcini del pollo rustico. Il sig. Cecchi che talvolta
ha provato quelle carni, le trova deliziose,
delicate e profumate. Se consideriamo che in generale
la faraona è sempre allevata in mezzo ai
polli, il fatto consultato dal sig. Cecchi non è
comune, anzi direi unico: bisogna dire che condizioni
speciali, dovute all'ambiente, contribuiscono
alla facile produzione di quegli ibridi.
</p>

<p>
Dato l'amore per la pollicoltura che nutre il
sig. Cecchi, e data pure la sua intelligenza, io
gli consiglierei di bene occuparsi dell'argomento,
il compito gli sarebbe facilitato, egli che è sul
posto, dal materiale abbondante che ha a sua
disposizione. Il sig. Cecchi dovrebbe far tentare
<span class="pagenum" id="Page_46">[46]</span>
siffatta produzione in altri pollai di Paderno
d'Adda, dovrebbe pure indagare se a preferenza
sono i galli che montano le faraone o se i maschi
delle faraone le galline, quindi secondo i risultati
formare dei gruppi ad hoc per la produzione.
</p>

<p>
Il soggetto merita tutta la nostra attenzione
e possa questo mio fervorino in pro di siffatta
produzione invogliare il sig. Cecchi a mettersi
al lavoro che mi son permesso di additargli.
</p>

<p>
Sinora nessun allevatore che mi sappia mai
ha parlato di simili ibridi, ed io stesso, che spesso
allevai faraone alla rinfusa con polli, non ebbi
mai a constatare sfoghi d'amore fra le due
specie.
</p>

<p>
Ho dichiarato unici gli esempi d'ibridismo
asseritimi dal sig. Cecchi, però, prima di lui, nel
1889, l'illustre prof. A. Zanelli della Scuola Zootecnica
di Reggio Emilia, così narrava un caso
probabile d'ibridismo venuto a sua conoscenza.
</p>

<p>
In un cortile mezzadrile della Nobile casa Levi
di quì in villa Massenzatico si allevano promiscuamente,
come spesso succede, delle galline comuni
(<i>gallus domesticus</i>) originariamente <i>gallus bankiva</i>
e delle galline faraone (<i>numida meleagris</i>).
</p>

<p>
Le massaie misero quest'anno al covo delle ova
di galline da cui nacquero pulcini che presentano
evidentemente alcuni dei caratteri esteriori delle faraone:
hanno cioè taluni la penna col colorito e
la screziatura dei faraoni, colle zampe nero-plumbeo
alcune hanno il becco nero, largo alla base
come i faraoni, altri piccole caruncole e chiocciano
<span class="pagenum" id="Page_47">[47]</span>
in modo alquanto diverso dai polli comuni,
hanno quattro dita, le mediane riunite da una
membrana quasi rudimentale come le faraone.
</p>

<p>
La massaia asserisce d'aver visto più volte il
gallo faraone calcare le galline comuni.
</p>

<p>
Il caso è abbastanza strano epperò degno d'essere
osservato e notato.
</p>

<p>
L'on. commendatore Ulderico Levi ha voluto
donare alla scuola zootecnica di Reggio tre di
questi <i>supposti ibridi</i>, affinchè si facciano intorno
ai medesimi le opportune osservazioni e se ne
tenti la produzione.
</p>

<p>
Il chiaro prof. Alessandro Ghigi dell'Università
bolognese nel 1903 descrisse nell'Archivio Zoologico
Italiano due ibridi di gallo domestico e
galline di Faraone, uno dei quali ottenuto dal
sig. Federico Guidi della società Colombofila Felsinea.
</p>

<p>
o) <i>Incrocio del pollo col tacchino.</i> Eccoci a una
vera novità del genere: nessuno di chi mi legge
avrà scorto un siffatto meticcio e, posso aggiungere
di rimando, nemmeno io. Pur tuttavia le
conseguenze di questa unione mostruosa le abbiamo
fissate in una strana razza di polli che è
ben fissata; alludo alla razza <i>Collo nudo di Transilvania</i>.
</p>

<p>
Questa brutta razza si distingue, come indica
il suo nome, dal collo sprovvisto di piume o ricoperto
invece di una pelle aggrinzita o rossa
come il sedere della bertuccia. La testa è anche
nuda, salvo sul vertice da dove ricadono indietro
delle piume molto fini, di modo che l'animale
<span class="pagenum" id="Page_48">[48]</span>
appare ciuffato; ma l'assenza totale di qualsiasi
accenno ad una protuberanza emisferica nella
parte anteriore del cranio ove spunta lo pseudo
ciuffo è lì a dimostrarci che non abbiamo a fare
con una razza ciuffata.
</p>

<p>
Da quanto ho detto emerge chiaro che le piume
che rivestono il vertice della «Collo nudo»
e che ricadono indietro a guisa di capelli danno
l'idea d'un ciuffo perchè sono isolate dalla nudità
completa della testa o del collo, ma che in realtà
non rappresentano affatto un ciuffo.
</p>

<p>
La prima volta che comparve al pubblico questa
razza fu alla mostra internazionale di Vienna del
1875 espostavi dalla signora Szeremley di Elisabethstadt
in Transilvania: i campioni esposti
erano di provenienza turca e vennero chiamati
«türkische Hühner» (polli turchi), «Szeremleyhühner»
(polli Szeremley), «Siebenbürger Sperber»
(cuculi di Transilvania).
</p>

<p>
Un noto scrittore in materia avina, il sig. Marquardt,
racconta che la giuria della mostra viennese
del 1875 era molto imbarazzata nel dover
giudicare la nuova e sconosciuta razza: gli uni
pensavano che i campioni esposti dalla signora
Szeremley rappresentavano delle mostruosità gli
altri ricorrevano colla loro immaginazione ad una
mistificazione provocata dallo strappamento delle
penne del collo, ma grazie, all'intervento di qualche
ungherese, a cui la razza era già nota nel
proprio paese, vennero tolti dall'imbarazzo i poveri
giurati.
</p>

<p>
Pur tuttavia è accertato che prima del 1875
<span class="pagenum" id="Page_49">[49]</span>
epoca nella quale la signora Szeremley fece conoscere
questa strana gallina, la razza a collo nudo
era già nota in alcune contrade della Transilvania
e dell'Ungheria, ove venne sempre designata
sotto la strana denominazione di «Puka
Truk» (gallo tacchino), appunto perchè la si vuole
derivata dall'unione mostruosa del tacchino colla
gallina comune di Transilvania. La voluta origine
di questo pollo dal tacchino è basata sulla conformazione
del collo molto analoga a quella del
tacchino. Questa azzardata opinione venne a suo
tempo sostenuta con molto calore dal dr. Klusch
di Schäszburg in Transilvania in un suo lavoro
sulla polleria di Transilvania pubblicato nella
gazzetta avicola di Dresda «Blätter für Geflügelzucht,
1879.»
</p>

<p>
Nei cortili di campagna, dove si tengono diverse
specie di volatili alla rinfusa, non si bada troppo
alla proporzione fra i rappresentanti dei due sessi,
così si hanno sopra 15 e 20 tacchine soltanto uno
o massimo due maschi, mentre che per lo contrario
per galline si tengono molti galli. In questi
cortili vennero talvolta osservati dei polli pelati
più o meno alla testa ed al collo, ma nessuno
vi fece mai caso: si pensava che il volatile o era
così mal ridotto in seguito o a effetto senile ed
allora lo si vendeva al mercato: ma se invece era
giovane si andava all'idea che trovavasi in piena
muta ed in tal caso si pensava che nell'inverno
avrebbe rimesse le penne perdute.
</p>

<p>
Gli israeliti della Transilvania e dell'Ungheria
sono forti incettatori di pollame vecchio ed ingrassato,
<span class="pagenum" id="Page_50">[50]</span>
così è naturale che quasi tutti quei polli
pelati capitavano nelle loro mani. Costoro impararono
ad apprezzare le preziose qualità economiche
di questi polli tanto brutti in apparenza,
ma tanto più belli nel tegame: da veri sfruttatori
di tutto ciò che sa di utile, quegli ebrei
non vennero meno al precetto fondamentale della
loro razza che suona: «utilizzare ciò che rende»
e perciò adibirono per la riproduzione qualche
campione spennato, brutto, ributtante, ma utile.
Per qualche tempo essi continuarono a godere
quei prodotti, finchè sopraggiunse un ukase verso
il 1876 che vietò loro il consumo di quelle carni.
I polli pelati, tenuti sino allora in onore
dagli israeli, passarono nelle mani del popolo che
potè poi più facilmente, per tradizione trasmessa
dai primi, apprezzarne le preziose qualità economiche.
</p>

<p>
Le investigazioni praticate sin qui dal citato
dr. Klusch gli fecero conchiudere che in diverse
località della Transilvania si trovano polli i quali
derivano con tutta probabilità dagli antenati
dei moderni <i>Collo nudo</i>; ma in principio gli stessi
non dovevano però avere il collo tanto stranamente
e regolarmente nudo come i tipi attuali,
ma bensì vestito soltanto del fusto delle penne
e nudo interamente soltanto alla gola ed al principio
del petto. Ciò venne sempre confermato
da persone dimoranti in quelle contrade e che
ebbero continuamente a meravigliarsi di osservare
con alquanta frequenza siffatti polli spennati
e abbastanza diversi nelle forme dagli altri confratelli
<span class="pagenum" id="Page_51">[51]</span>
del pollaio. È naturale che la pelle del
collo, essendo scoperta, doveva risentire dell'influenza
dell'aria e perciò indurirsi, e stante la
maggiore affluenza del sangue, colorossi di rosso
come nel tacchino. Così si formarono indubbiamente
gli attuali tipi della razza <i>Collo nudo di
Transilvania</i>.
</p>

<p>
Per maggiormente confortare la sua elaborata
ipotesi, il dottor Klusch esamina la razza come
è attualmente nel suo aspetto generale e viene
alla seguente conclusione pratica:
</p>

<p>
«Il gallo adulto della razza <i>Collo nudo</i> ha la
grandezza d'una piccola tacchina comune, le gambe
alte, robuste, liscie e leggermente impiumate
ed il corpo allungato. Se ci figuriamo tolta la
cresta dal capo allora ci si presenta un animale
che nell'assieme, ordinariamente nella metà anteriore
del corpo, assomiglia fedelmente ad una
tacchina. Il corpo allungato viene raramente
portato ad angolo retto col collo, ma forma piuttosto
una superficie obliqua della quale ne differiscono
di molto il petto, il collo e la coda.
Il movimento del corpo, specialmente del collo
e delle gambe, assomiglia anche a quello della
tacchina e particolarmente negli animali non ancora
perfettamente adulti.
</p>

<p>
Molti autori descrivono sommariamente questa
razza e la trattano con disprezzo, dichiarandola
inutile. Veramente non stanno così le cose: la
<i>Collo nudo</i> produce ottima e squisita carne, la
gallina è distinta ovaiola, gli allievi sono di rapido
sviluppo e straordinariamente rustici. Questa
<span class="pagenum" id="Page_52">[52]</span>
meravigliosa razza è meno brutta di quanto si
vuole da taluni, anzi la particolarità delle sue
forme impressiona favorevolmente e non è da
mettersi in dubbio che finirà per affermarsi completamente.
Attualmente essa non è molto diffusa
fuori dall'Austria-Ungheria, ma vuolsi anche
considerare che è ancora una razza nuova il tipo
moderno perfezionato dagli Ungheresi. In Italia
la <i>Collo nudo</i> è ancora una vera rarità: uno
splendido gruppo figurò alla mostra di Torino del
1891 nel mentre che non apparve nessun campione
alla mostra internazionale di Roma del 1903.
</p>

<p>
Mazzon mi ricorda d'aver avuto dei polli col
pennello setoloso al petto precisamente come i
tacchini; anche qui vi sarebbe il sospetto di incrocio
col tacchino, anzi direi la sicurezza assoluta.
Peccato che un fatto così saliente sia rimasto
confinato soltanto nell'allevamento del Mazzon<a class="tag" id="tag10" href="#note10">[10]</a>.
</p>

<p>
<span class="pagenum" id="Page_53">[53]</span>
</p>

<p>
p) <i>Incrocio del colombo colla tortora</i>. — Il compianto
prof. Bonizzi nel suo aureo libro sui colombi
tratta per propria scienza questo soggetto.
Egli ottenne più volte ibridi dall'accoppiamento
<span class="pagenum" id="Page_54">[54]</span>
del colombo maschio colla femmina della tortora,
ma non gli riuscì l'incrocio in senso contrario
(tortora maschio-colombo femmina).
</p>

<p>
Il Bonizzi ne deduce che il troppo piccolo volume
del maschio in confronto della femmina
era uno ostacolo al compimento del coito, malgrado
che il maschio saltava sulla colomba con
tutta la buona intenzione.
</p>

<p>
q) <i>Incrocio della Faraona col Pavone</i>. — Un
caso strabiliante d'incrocio lo dobbiamo all'unire
della Faraona col pavone e qui è il prof. Ghigi
sullodato che l'ha ottenuto: egli ebbe un uovo
di Gallina di Faraone fecondato dal pavone e
secondo lui, crediamo bene, il caso è rarissimo,
e per quanto gli consta esiste solo un altro
esemplare nella collezione del Museo Britannico
di Londra.
</p>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span>La Perre de Roo. Le guide illustré de l'éleveur.</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span>Il De Foucault alleva appunto circa 700 capi di razza
Langshan ogni anno.</p>
</div>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span><span class="smcap">E. Baldamus</span>: <i>die Federviehzucht</i>.</p>
</div>

<div class="footnote" id="note4">
<p><span class="label"><a href="#tag4">4</a>.&nbsp;&nbsp;</span>La mancata fertilità, così il Darwin, mostra che gli
effetti nocivi della consanguineità sono indipendenti dall'accumulamento
delle tendenze morbose comuni ai due
progenitori, benchè questo accumulamento sia senza dubbio
spesso assai nocivo.</p>
</div>

<div class="footnote" id="note5">
<p><span class="label"><a href="#tag5">5</a>.&nbsp;&nbsp;</span>Prütz. Illustrirtes Mustertaubenbuch.</p>
</div>

<div class="footnote" id="note6">
<p><span class="label"><a href="#tag6">6</a>.&nbsp;&nbsp;</span>La Perre de Roo, nostro venerato maestro in avicoltura,
condanna la manìa dei fabbricanti di razze:
</p>

<p>
«Conosco degli allevatori che sono invasi dalla manìa
di erigersi a riformatori di tutte le razze d'animali domestici
conosciuti mediante l'incrociamento.»
</p>

<p>
«Che gli amatori ricchi si divertino a creare delle nuove
razze di colombi o tentino di fissarle, ciò che mi sombra più
difficile, senza incoraggiarli in questa impresa, in cui gli
insuccessi formano la regola ed i successi formano l'eccezione,
io non posso fare altro che approvare questo genere
di piacere e d'innocente distrazione. Ma non saprei egualmente
approvare la manìa d'incrociare le nostre diverse
razze di polli; poichè il pollaio è, per molto persone, una
fonte di guadagni, che esige d'essere diretta con intelligenza
da pratici provetti e non da maniaci.»</p>
</div>

<div class="footnote" id="note7">
<p><span class="label"><a href="#tag7">7</a>.&nbsp;&nbsp;</span>In quale modo i caratteri di ogni qualità si trasmettono
di generazione in generazione non è ancora decifrato,
senonchè il Darwin tenta di spiegare i fenomeni dell'eredità
dei caratteri colla sua ipotesi della pangenesi e Häckel
colla sua teoria della perigenesi.
</p>

<p>
Uscirei dai limiti di questo lavoro se volessi accennare
alle due sullodate ipotesi, perciò l'allevatore che volesse
interessarsene non ha che ricorrere all'opera del Darwin:
<i>Variazione degli animali e delle piante allo stato domestico</i> e
anche alla <i>Teoria dell'evoluzione di G. Canestrini</i>.</p>
</div>

<div class="footnote" id="note8">
<p><span class="label"><a href="#tag8">8</a>.&nbsp;&nbsp;</span><span class="smcap">Darwin</span> — <i>Variazioni.</i>
</p>

<p>
1. La sterilità delle specie distinte, allorchè s'incrociano
per la prima volta, come quella dei loro prodotti
ibridi, offre quasi tutti i passaggi graduati dallo zero, dove
l'ovulo non è mai fecondato, fino alla sterilità completa.
Alla conclusione, che alcune specie sono feconde nell'incrociamento,
noi possiamo sfuggire solamente coll'ammettere
che tutte le forme, che sono perfettamente feconde,
debbonsi considerare come varietà.
</p>

<p>
2. Il grado di sterilità in un primo incrociamento fra
due specie, non è sempre strettamente parallelo a quello
dei loro prodotti ibridi: si conoscono molti casi di specie
che s'incrociano facilmente, ma danno ibridi affatto sterili
ed al contrario, delle specie che non s'incrociano che con
grande difficoltà, e producono nondimeno degli ibridi molto
fecondi. Seguendo l'idea che le specie sono state dotate
di una sterilità reciproca, specialmente destinata a mantenerle
distinte, questo fatto è inesplicabile.
</p>

<p>
3. Il grado di sterilità differisce spesso assai in due
specie reciprocamente incrociate; la prima potendo facilmente
fecondare la seconda, mentre che questa resterà incapace,
malgrado dei tentativi ripetuti, di fecondare la
prima. Anche gli ibridi provenienti dall'incrociamento reciproco
fra due stesse specie possono talvolta differire molto
per la loro fertilità; fatti egualmente incomprensibili
nel supposto che la sterilità sia una dote speciale.
</p>

<p>
4. Il grado di sterilità dei primi incrociamenti e degli
ibridi è fino ad un certo punto legato all'attività generale
o sistematica delle forme che si cerca di unire, poichè specie
appartenenti a generi diversi non possono che raramente
incrociarsi, e mai quelle di famiglie differenti. Però
questo parallelismo è lontano dall'essere completo; poichè
molte specie molto vicine non possono appaiarsi oppure con
grande difficoltà; mentre altre molto più differenti fra loro
possono essere molto facilmente incrociate.
</p>

<p>
5. Gli ibridi ed i meticci, ad eccezione della fecondità,
presentano la più grande analogia tra di loro sotto tutti
gli altri rapporti, per la loro somiglianza ai genitori, per la
loro tendenza alla riversione, per la loro variabilità ed in
ciò che per ripetuti incrociamenti vengono assorbiti dall'una
o dall'altra delle forme genitrici.</p>
</div>

<div class="footnote" id="note9">
<p><span class="label"><a href="#tag9">9</a>.&nbsp;&nbsp;</span>Fare la croce, termine tecnico adoperato dagli allevatori
che indica uno stadio di sviluppo delle anatre in
generale e propriamente quando le ali piegate sul dorso si
toccano colle estremità.</p>
</div>

<div class="footnote" id="note10">
<p><span class="label"><a href="#tag10">10</a>.&nbsp;&nbsp;</span>Il prof. Ghigi in un notevole articolo sul giornale degli
allevatori esclude recisamente la possibilità d'un siffatto
incrocio a tenore di quanto segue:
</p>

<p>
Per quanto io abbia scartabellato nelle più accreditate e
diffuse bibliografie ornitologiche, non sono riuscito a trovare
alcuna indicazione sicura di incrociamenti fra pollo e tacchino.
Perciò è riuscita tanto più sbalorditiva per me l'opinione
riportata da Teodoro Pascal in una «Teorica dell'allevamento
degli animali da cortile» che la razza di
polli conosciuta per Collo nudo della Transilvania, discenda
da prodotti che avevano sangue di tacchino.
</p>

<p>
Tale ipotesi non regge alla più superficiale critica.
</p>

<p>
I caratteri del pollo di Transilvania denoterebbero che
del tacchino pochissimo vi sia rimasto: un avicultore direbbe
per esempio che vi sono <span class="above">9</span>&#8260;<span class="below">10</span> di pollo e <span class="above">1</span>&#8260;<span class="below">10</span> di tacchino.
</p>

<p>
Or bene è noto che nei fenomeni intimi della fecondazione,
pronucleo maschile e pronucleo femminile recano in
ciascuno la metà del numero di cromosomi normale alle
cellule germinali di ciascun genitore ond'è che il nucleo
di segmentazione risulta composto di elementi paterni e di
elementi materni in eguale misura, ed il prodotto dovrà
avere tanto del padre quanto della madre.
</p>

<p>
Se l'ibrido è fecondo, come nel caso del fagiano dorato
e del Lady Amherst, incrociandolo con uno dei genitori si
potrà aumentare il numero degli elementi dell'una specie
di fronte a quelli dell'altra.
</p>

<p>
Indicando con <i>n</i> il numero dei cromosomi del fagiano
Dorato e con <i>m</i> il numero di quelli del fagiano di Lady
Amherst è evidente che il numero dei cromosomi del nucleo
di segmentazione appartenente all'uovo fecondato che produrrà
l'incrocio è di
 <span class="division"><span class="numerator">n + m</span><span class="denominator">2</span></span></p>

<p>
Il nucleo di segmentazione dell'uovo dell'incrocio fecondato
ancora dal padre, sarà poi rappresentato dalla formula
</p>

<p><span class="division"><span class="numerator"><span class="division"><span class="numerator">n + m</span><span class="denominator">2</span></span> + m</span><span class="denominator">2</span></span> = <span class="division"><span class="numerator">n + m</span><span class="denominator">4</span></span> + <span class="division"><span class="numerator">m</span><span class="denominator">2</span></span></p>

<p>
d'onde si vede come il numero degli elementi dell'una specie
possa crescere a spese del numero degli elementi dell'altra.
</p>

<p>
Ma nel caso del tacchino e del pollo saremmo certamente
di fronte ad ibridi infecondi, ond'è che la possibilità
della eliminazione parziale dei caratteri di una specie, come
sopra abbiamo esposto, scompare.
</p>

<p>
Si obbietterà che non avendo mai veduto ibridi di tacchino
e di pollo, i quali debbono pur tuttavia ritenersi possibili
essendo perfino registrato un ibrido di pollo e di erace,
la mia asserzione di infecondità è discutibile. Esso però ha
solido fondamento nelle analogie.
</p>

<p>
Ma ciò che riuscirà forse più strano per il lettore è l'apprendere
che un ibrido di pollo e tacchino avrebbe certamente
il collo vestito di penne e non nudo. L'esperienza
ha dimostrato che negli ibridismi tra forme notevolmente
diverse, sui caratteri paterni e materni predominano i caratteri
atavici vale a dire quelli degli antenati comuni alle
due specie, ond'è che nei gallinacei i primi caratteri a sparire
sono le appendici carnose, le quali sono di acquisto
recente come ci vien dimostrato anche dallo sviluppo. E
siccome il collo del tacchino è morfologicamente nudo, ma
provvisto di penne brevissime con barbe in gran parte atrofizzate,
nell'ibrido queste penne combinandosi con quelle
eccessivamente allungate del pollo, ritorneranno normali;
tali cioè da ricoprire l'intero collo dell'animale.</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>








<pre>





End of the Project Gutenberg EBook of Importanza e risultati degli
incrociamenti in avicoltura, by Teodoro Pascal

*** END OF THIS PROJECT GUTENBERG EBOOK IMPORTANZA E RISULTATI DEGLI ***

***** This file should be named 56888-h.htm or 56888-h.zip *****
This and all associated files of various formats will be found in:
        http://www.gutenberg.org/5/6/8/8/56888/

Produced by Rosemarie della Scala, Barbara Magni and the
Online Distributed Proofreading Team at http://www.pgdp.net
(original images from Biblioteca Scolastica - Istituto
Tecnico Agrario "G. Garibaldi", Roma)

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
